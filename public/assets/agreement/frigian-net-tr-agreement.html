<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=utf-8"/>
	<title></title>
	<meta name="generator" content="LibreOffice 6.0.7.3 (Linux)"/>
	<meta name="created" content="2019-10-07T19:32:03.224146801"/>
	<meta name="changed" content="2019-10-08T08:58:56.894451477"/>
	<style type="text/css">
		@page { margin: 0.79in }
		p { margin-bottom: 0.1in; line-height: 115% }
		h2.ctl { font-family: "FreeSans" }
		a:link { so-language: zxx }
	</style>
</head>
<body lang="tr-TR" dir="ltr">
<div style="padding: 50px;">
<h2 class="western" align="center"><font color="#0066b3">Frigian
Servis Sağlayıcı Sözleşme</font></h2>
<h2 class="western">Madde 1. Taraflar</h2>
<p>İşbu Kullanıcı Sözleşmesi (“Sözleşme”), Frigian
Bilişim Teknolojiler ve Hizmetleri A.Ş. (“Şirket”) ile
https://frigian.net adresinde yer alan siteye (“Site”) kullanıcı
(“Kullanıcı(lar) olarak kaydolan kişi arasında akdedilmektedir.
Sözleşme, Kullanıcı tarafından elektronik ortamda kabulü ile
birlikte yürürlüğe girecek olup; taraflarca Sözleşme’de
belirtilen usuller doğrultusunda sona erdirilmediği sürece
yürürlükte kalmaya devam edecektir.</p>
<h2 class="western">Madde 2. Sözleşme’nin Konusu ve Kapsamı</h2>
<p>İşbu Sözleşme, Kullanıcı tarafından, Site üzerinden
erişilen bulut tabanlı Lojistik Yönetim Sistemi ve uygulamasından
(“Uygulama”) faydalanılmasına ve Kullanıcı tarafından
Site’ye yüklenen verilere (“İçerik”) ilişkin koşul ve
şartlar ile ilgili tarafların hak ve yükümlülüklerinin
belirlenmesi amacıyla akdedilmektedir. Site kapsamında Site ve
Uygulama’nın kullanımına ilişkin olarak Şirket tarafından
Kullanıcılar’a sunulan kullanım koşulları, kural ve şartlar
da işbu Sözleşme’nin eki ve ayrılmaz bir parçası niteliğinde
olup burada yer alan hak ve yükümlülüklerle birlikte tarafların
hak ve yükümlülüklerinin tamamını oluşturmaktadır.</p>
<h2 class="western">Madde 3. Tarafların Hak ve Yükümlülükleri</h2>
<p><strong>3.1</strong>&nbsp;Kullanıcı, Uygulama’dan faydalanmak
için Şirket tarafından talep edilen bilgileri tam, doğru ve
güncel bir şekilde sağlayarak işbu Sözleşme’yi onaylaması
gerektiğini bildiğini beyan eder. Kullanıcı statüsünün tesisi
sırasında sağlanan bilgilerde herhangi bir değişiklik olması
halinde, söz konusu bilgiler derhal güncellenecektir. Bu bilgilerin
eksik veya gerçeğe aykırı olarak verilmesi ya da güncel olmaması
nedeniyle Site ya da Uygulama’ya erişim sağlanamamasından ve
bunlardan faydalanılamamasından Şirket sorumlu değildir.</p>
<p><strong>3.2</strong>&nbsp;Kullanıcı, 18 yaşını doldurmuş
olduğunu ve işbu Sözleşme’yi akdetmek için gereken yasal
ehliyete sahip bulunduğunu beyan eder. Kullanıcı’nın Site’ye
bir işletme adına erişiyor olması halinde, Kullanıcı buna
ilişkin gerekli yetkiyi haiz olduğunu kabul ve beyan eder. Bu
durumda Kullanıcı statüsü ile hak ve yükümlülükler söz
konusu işletmeye ait olacaktır.</p>
<p><strong>3.3</strong>&nbsp;Kullanıcı, tek bir Kullanıcı hesabı
tesis etme hakkına sahip olup, Kullanıcı hesabının Şirket
tarafından askıya alınması veya sona erdirilmesini takiben
Kullanıcı tarafından aynı veya başka bilgiler kullanılarak
ikinci bir hesap tesis edilmesi yasaktır. Şirket’in herhangi bir
gerekçe göstermeksizin, tamamen kendi iradesine tabi olarak
Kullanıcı hesabının açılmasını reddetme hakkı saklıdır.</p>
<p><strong>3.4</strong>&nbsp;Kullanıcı tarafından Site’ye erişim
e-posta adresi ve şifresi kullanılarak gerçekleştirilecektir. Bu
şifrenin gizliliğinin ve güvenliğinin korunmasından Kullanıcı
sorumlu olacak olup Site üzerinden söz konusu bilgilerin kullanımı
ile gerçekleştirilen her türlü faaliyetin Kullanıcı tarafından
gerçekleştirildiği kabul edilecek, bu faaliyetlerden doğan her
türlü yasal ve cezai sorumluluk Kullanıcı’ya ait olacaktır.
Kullanıcı, şifresinin yetkisiz kullanımı veya güvenliğin başka
şekilde ihlalinden haberdar olduğunda bu durumu derhal Şirket’e
bildirecektir.</p>
<p><strong>3.5</strong>&nbsp;Kullanıcı, Uygulama’yı yalnızca
yasalara uygun faaliyetleri için kullanacağını, işbu Sözleşme,
ekleri, yürürlükteki mevzuat ve Uygulama’ya ilişkin olarak
Site’de öngörülen diğer hüküm ve koşullara uygun
davranacağını kabul ve taahhüt eder. Kullanıcı, Uygulama ve
Site’yi üçüncü kişilere hizmet sunmak için yetkili olduğu
sürece üçüncü kişi adına kullanabilecektir. Kullanıcı bu
kapsamda, söz konusu kişilerin de işbu Sözleşme ve kendisi için
geçerli olan diğer tüm hükümlere uygun davranmasını
sağlayacaktır.</p>
<p><strong>3.6</strong>&nbsp;Kullanıcı, muhtelif zamanlarda
Uygulama’yı kullanması için üçüncü bir kişiyi
(“Yetkilendirilmiş Kullanıcı”) yetkilendirebilir.
Yetkilendirilmiş Kullanıcı’nın kim olacağı ve Uygulama
kapsamındaki yetki seviyesi Kullanıcı tarafından belirlenecektir.
Kullanıcı, Yetkilendirilmiş Kullancılar’ın Uygulama’yı
kullanmasından sorumlu olup Yetkilendirilmiş Kullanıcılar’ın
Uygulama’ya erişimini her zaman kontrol edecek ve Yetkilendirilmiş
Kullanıcı’nın Uygulama’ya erişim seviyesini her zaman ve bir
nedene bağlı olmaksızın değiştirebilecek veya erişimini iptal
edebilecektir. Kullanıcı ve Yetkilendirilmiş Kullanıcı arasında
Uygulama’ya erişime ilişkin olarak bir uyuşmazlık çıkması
halinde Yetkilendirilmiş Kullanıcı’nın Uygulama veya İçerik’e
erişimi ve erişim seviyesine ilişkin kararı Kullanıcı
verecektir.</p>
<p><strong><i>3.7</i></strong><i>&nbsp;Kullanıcı tarafından
paylaşılan İçerik Kullanıcı’nın mülkiyetinde olup İçerik’e
ilişkin tüm sorumluluk Kullanıcı’ya aittir. Şirket, işbu
Sözleşme kapsamında Kullanıcı tarafından kendisine sağlanan
lisans kapsamında İçerik’i kullanma hakkını haizdir. İçerik’e
yahut İçerik’in yol açabileceği kayıp veya zararlara ilişkin
olarak Şirket sorumlu tutulamayacak olup sayılanlarla sınırlı
olmaksızın, hukuka uygunluk, İçerik’in doğruluğu, faturaların
ödenmesi, tahsilatın yapılması, finansal işlemler ve vergi
bildirimine ilişkin olarak Şirket’in hiçbir sorumluluğu
bulunmamaktadır. Finansal işlemler, vergi ve diğer hususlar
hakkında ilgili mevzuata uygunluğun sağlanması münhasıran
Kullanıcı’nın sorumluluğundadır. Kullanıcı, Şirket’in
finansal düzenlemeler başta olmak üzere, yürürlükteki
mevzuattan kaynaklanan gereksinimlere dayanarak İçerik’i
Uygulama’dan ve sistemlerinden silebileceğini ve Şirket’in
kayıp veriler de dahil olmak üzere bu kapsamda meydana gelebilecek
zararlardan sorumlu olmadığını kabul eder.</i></p>
<p><strong>3.8</strong>&nbsp;Kullanıcı, Şirket’in veya
Uygulama’nın üçüncü kişiler tarafından barındırılıyor
olması halinde bu üçüncü kişilerin bilgisayar ve ağ
sistemlerinin güvenlik ve bütünlüğünü tehlikeye düşürecek
faaliyetlerde bulunmayacağını, Uygulama’yı, Uygulama’nın,
Site’nin veya hizmetlerin sunulduğu diğer sistemlerin işlerliğine
yahut Uygulama ve Site’den faydalanan diğer kullanıcıların
bunlardan faydalanmasına engel olacak veya bunlara zarar verecek
şekilde veya hatalı kullanmamayı, Uygulama’nın barındırıldığı
bilgisayar sistemlerine veya Uygulama’ya kendisine tanınan erişim
kapsamı dışında yetkisiz erişim sağlamayacağını, Site’ye
Şirket’in ve üçüncü kişilerin bilgisayar sistemlerine,
cihazlarına ve yazılımlarına zarar verecek dosyalar veya hukuka
aykırı İçerikler (Kullanıcı’nın üzerinde kullanma hakkı
olmayan telif hakkıyla korunan veya ticari sır niteliğinde olan
İçerikler ve diğer materyaller de dahil olmak üzere)
aktarmayacağını ve yüklemeyeceğini, hizmetlerin sunulmasında
veya Site’nin çalışmasında kullanılan bilgisayar programlarını
olağan kullanım için mutlak olarak gerekli olmadığı sürece
değiştirmeyeceğini, kopyalamayacağını, uyarlamayacağını,
çoğaltmayacağını, kaynak kodu oluşturmayacağını yahut
tersine mühendislik işlemleri yapmayacağını kabul ve taahhüt
eder.</p>
<p><strong>3.9</strong>&nbsp;Kullanıcı, Uygulama’yı
kullanmasının aylık işlem ve saklama hacimleri de dahil olmak
üzere kısıtlamalara tabi olabileceğini kabul eder. Söz konusu
kısıtlamalar Uygulama içinde belirtilecektir.</p>
<p><strong>3.10</strong>&nbsp;Kullanıcı, Uygulama’ya yüklenen
İçerikler’in kopyalarını saklayacaktır. Şirket, veri kaybını
önlemek için gerekli politika ve usullere uymakla beraber,
İçerik’in kaybının söz konusu olmayacağına dair garanti
vermemektedir. Şirket, nasıl ortaya çıktığına bakılmaksızın
İçerik’in kaybından sorumlu değildir.</p>
<p><strong>3.11</strong>&nbsp;Şirket, Kullanıcı tarafından
kendisi ile paylaşılan bilgi ve verileri işbu Sözleşme’ye ek
niteliğinde olan “Gizlilik Politikası” kapsamında saklayacak
ve kullanacaktır. Kullanıcı, Şirket’in yürürlükteki mevzuat
uyarınca yetkili makamlardan talep gelmesi halinde Kullanıcı’nın
kendisinde bulunan bilgilerini ilgili yetkili makamlarla
paylaşabileceğini kabul eder. Bunun dışında Kullanıcı’ya ve
Kullanıcı tarafından Site üzerinden gerçekleştirilen işlemlere
ait bilgiler Kullanıcı’nın güvenliği, Şirket’in
yükümlülüklerini ifa ve bazı istatistiki değerlendirmeler için
kullanılabilecektir. Şirket ayrıca, fatura gönderme, ödeme
bilgisi paylaşma gibi talep edilen hizmetleri sağlamak için
İçerik’i diğer kullanıcılarla paylaşma hakkına sahiptir.
Kullanıcı, diğer kullanıcılara ait İçerikler’i kullanmak
istemesi halinde ilgili kullanıcıların onayını alacak ve söz
konusu İçerikler’i diğer kullanıcı tarafından verilen onay
kapsamında kullanacaktır. Bu bilgiler ayrıca bir veritabanı
üzerinde tasnif edilip muhafaza edilebilecek ve Şirket,
Kullanıcı’nın söz konusu kullanım ve işlem bilgilerini
performans değerlendirmeleri, Şirket’in ve iş ortaklarının
pazarlama kampanyaları, yıllık raporlar ve benzeri işlemler için
bunlar için gerekli olan süre boyunca söz konusu verilerin anonim
hale getirilmesini takiben kullanabilecektir. Kullanıcı, İçerik
ve diğer bilgilerin Şirket veya üçüncü kişiler tarafından
Türkiye’de veya yurt dışında bulunan veri merkezlerinde
saklanabileceğini kabul eder.</p>
<p><strong>3.12</strong>&nbsp;Uygulama’ya ilişkin teknik sorunlar
çıkması halinde Kullanıcı, Şirket’le iletişime geçemeden
önce sorunu tespit ve teşhis etmek için makul çabayı sarf
edecektir. Kullanıcı’nın teknik destek ihtiyacının devam
etmesi halinde gerekli destek Site, Uygulama yahut diğer uygun
kanallardan sağlanacaktır.</p>
<p><strong>3.13</strong>&nbsp;Kullanıcı’ya Site üzerinden
iletişim araçları (Gemi bilgisi, Konşimento Teyid mesajı, Ön
bildiirm mesajı, ödeme tahsilat mesaj gibi) sağlanması durumunda
Kullanıcı bu iletişim araçlarını yalnızca hukuka uygun amaçlar
çerçevesinde kullanacağını beyan ve taahhüt eder. Kullanıcı,
söz konusu iletişim araçlarını ürün ve hizmet satışı, karşı
tarafın rızası olmadan gönderilen e-postalar, üçüncü
kişilerin yazılım ve bilgisayar sistemlerine zarar verebilecek
dosyalar, diğer kullanıcılar bakımından hakaret içeren
içerikler yahut hukuka aykırı her türlü içerik de dahil olmak
üzere Uygulama amacı dışında materyaller paylaşmak için
kullanmayacaktır. Kullanıcı, Site üzerinden gerçekleştirdiği
her türlü iletişim bakımından bunu yapma yetkisini haiz olduğunu
taahhüt eder. Şirket’in Site üzerinden gerçekleştirilen
iletişimlerin uygunluğunu yahut bunların Uygulama’nın kullanım
amaçlarına yönelik olduğunu kontrol etme yükümlülüğü
bulunmamaktadır. Uygulama üzerinden erişilen veya Uygulama’ya
ilişkin olarak kullanılan diğer web tabanlı iletişim araçları
bakımından da Kullanıcı Site üzerinden sağlanan iletişim
araçlarını kullanırken göstermekle yükümlü olduğu özeni
gösterecektir. Şirket, Site üzerinden sağladığı iletişim
araçlarını kendi takdirine bağlı olarak dilediği zaman kaldırma
hakkına sahiptir.</p>
<p><strong>3.14</strong>&nbsp;Şirket, herhangi bir ön bildirimde
bulunmaksızın işbu Sözleşme ve eklerini revize etme hakkına
sahip olup bu hakkın kullanılması halinde ilgili değişiklik
Kullanıcı tarafından Site’nin bir sonraki kullanımı ile
birlikte yürürlüğe girecektir. Kullanıcı’nın söz konusu
değişiklikleri kabul etmemesi halinde işbu Sözleşme’yi aşağıda
belirtilen şekilde feshetme hakkı saklıdır.</p>
<p><strong>3.15</strong>&nbsp;Kullanıcı, Kullanıcı hesabını ve
işbu Sözleşme ile Site kullanımından doğan hak ve
yükümlülüklerini herhangi bir şekilde üçüncü bir kişiye
devir veya temlik edemez.</p>
<p><strong>3.16</strong>&nbsp;Kullanıcı’nın işbu Sözleşme ve
Site kapsamında yer alan diğer koşul ve şartlar ile bu kapsamdaki
beyan ve taahhütlerine aykırı davranması halinde Şirket
Kullanıcı’nın üyeliğini askıya alma veya Sözleşme’yi
aşağıda belirtilen şekilde feshederek kullanıcı statüsünü bu
şekilde sona erdirme hakkına sahip olacaktır. Böyle bir durumda
Şirket’in söz konusu aykırılıktan doğan zararlarının
Kullanıcı’dan talep hakkı saklıdır.</p>
<h2 class="western">Madde 4. Ödeme Koşulları</h2>
<p><strong>4.1</strong>&nbsp;Kullanıcı Uygulama’dan ancak Site’de
beyan edilen ücretleri yine Site’de beyan edilen ödeme koşulları
ve araçları ile tam ve eksiksiz olarak ödemesi karşılığında
faydalanabilecektir.</p>
<p><strong>4.2</strong>&nbsp;Kullanıcı, Uygulama’yı Site’de
belirtilecek süre boyunca ücret ödemeden kullanabilecektir. Söz
konusu deneme periyodunun bitimiyle Kullanıcı’nın üyeliği,
türü hizmet seviyesi, işlevsellik, kampanyalar ya da sözleşme
süresine göre belirlenecek ücretli üyelik haline gelecektir.
Uygulama’ya ilişkin ücretler, ödeme koşulları, ücretlerin
yürürlük tarihleri Site’nin ilgili bölümlerinde ilan
edilecektir. Kullanıcı, kendi isteğine bağlı olarak üyelik
paketini yükseltebilecek veya düşürebilecektir. Buna ilişkin
talepler, Şirket tarafından aksi öngörülmedikçe ilgili üyelik
döneminin sonunda gerçekleştirilecektir. Kullanıcı’nın üyelik
süresi boyunca üyelik paketine ilişkin ücret ve ödeme
koşullarında yapılacak değişiklikler, Kullanıcı’nın üyelik
döneminin sona ermesine dek uygulanmayacak, yeni ücretler ve ödeme
koşulları yeni üyelik döneminin başlamasıyla geçerli
olacaktır. Üyelik dönemi boyunca Sözleşme’nin feshi de dahil
olmak üzere üyeliğin herhangi bir nedenle sona ermesi halinde geri
ödeme yapılmayacaktır.</p>
<p><strong>4.3</strong>&nbsp;Kullanıcı tarafından periyod
bitiminden 14 (on dört) gün öncesine kadar aksi talep edilmediği
sürece her periyodun bitiminde Kullanıcı’nın üyeliği otomatik
olarak yenilenecektir.</p>
<p><strong>4.4</strong>&nbsp;Şirket, Kullanıcı tarafından
iletilen iletişim adresine üyelik döneminin başlangıcında
kullanım ücretlerine ilişkin faturayı iletecektir. Tüm
faturalar, sonradan ödemeli üyelik halinde bir önceki üyelik
dönemine ilişkin ücretleri, ön ödemeli üyeliklerde ise bir
sonraki üyelik dönemine ilişkin ücretleri içerecektir.
Kullanıcı, faturadaki ilgili tutarı fatura tarihini takip eden 14
(on dört) gün içinde ödeyecektir. İlgili ücretlere ilişkin
vergi ve harçların ödenmesinden Kullanıcı sorumludur.</p>
<p><strong>4.5</strong>&nbsp;Kullanıcı, Şirket veya Şirket
tarafından onaylanmış üçüncü kişiler üyeliğe ve ödemeye
ilişkin işlemler veya banka entegrasyonunu ve ilgili güncellemeleri
gerçekleştirmek için Kullanıcı’nın kredi kartı ve ödeme
bilgilerini saklayabilecektir.</p>
<h2 class="western">Madde 5. Fikri Mülkiyet Hakları</h2>
<p><strong>5.1</strong>&nbsp;Site ve Uygulama üzerindeki her türlü
hak, mülkiyet ve menfaat Şirket’e aittir. İşbu Sözleşme
kapsamında Kullanıcı’ya Site ve Uygulama’yı kullanmak üzere
kişiye özel, dünya çapında, telifsiz, devredilemez ve münhasır
olmayan lisans verilmektedir. Sözleşme ve Site’ye ilişkin diğer
koşullardaki hiçbir hüküm Site ve Uygulama’ya ilişkin hakların
ve menfaatlerin Kullanıcı’ya devredildiği şeklinde
yorumlanamaz. Kullanıcı, işbu Sözleşme kapsamında Şirket’e
Kullanıcı’nın Uygulama’ya erişimi, Uygulama’yı kullanması
ve hizmetlerin sağlanmasına yönelik diğer amaçlarla,
bilgilerinin ve İçerik’in kullanılması, kopyalanması,
iletilmesi, saklanması ve yedeğinin alınması için kullanım
hakkı tanımaktadır. Şirket, hizmetlerin sağlanması amacıyla
İçerik’e ilişkin olarak üçüncü kişi geliştiricilere alt
lisans verme hakkını haizdir.</p>
<p><strong>5.2</strong>&nbsp;Kullanıcı, hiçbir şekilde ve nedenle
Site’yi veya Uygulama’yı kopyalama, değiştirme, çoğaltma,
ters mühendisliğe tabi tutma, geri derleme ve sair şekillerde Site
üzerindeki yazılımın kaynak koduna ulaşma, Site’den işleme
eser oluşturma hakkına sahip değildir. Site’ye ilişkin tarayıcı
ve içeriklerin herhangi bir şekilde değiştirilmesi, Şirket’in
açık izni olmaksızın Site’ye veya Site’den link verilmesi
kesinlikle yasaktır.</p>
<p><strong>5.3</strong>&nbsp;Kullanıcı, herhangi bir şekilde
Şirket’in (veya bağlı şirketlerinin) ticari unvanını,
markasını, hizmet markasını, logosunu, alan adını vs.
kullanmayacaktır.</p>
<h2 class="western">Madde 6. Sorumluluğun Kısıtlanması</h2>
<p><strong>6.1</strong>&nbsp;Site kapsamındaki Uygulama, yazılım
ve sair içerikler “OLDUĞU GİBİ” sunulmakta olup, bu kapsamda
Şirket’in Uygulama, yazılım ve içeriğin doğruluğu, tamlığı
ve güvenilirliği ile ilgili herhangi bir sorumluluk ya da taahhüdü
bulunmamaktadır. Kullanıcı, Şirket’in ayrıca İçerik ve diğer
Kullanıcı verilerinin birbiriyle ilişkisine dair taahhütte
bulunmadığını anlar ve kabul eder. Şirket Uygulama’nın
kullanımının kesintisiz ve hatasız olduğunu taahhüt
etmemektedir. Şirket, Uygulama’nın 7/24 erişilebilir ve
kullanılabilir olmasını hedeflemekle birlikte Uygulama’ya
erişimi sağlayan sistemlerin işlerliği ve erişilebilirliğine
ilişkin bir garanti vermemektedir. Kullanıcı, Uygulama’ya
erişimin muhtelif zamanlarda engellenebileceğini ya da erişimin
kesilebileceği kabul eder. Şirket, söz konusu engelleme veya
kesintilerden hiçbir şekilde sorumlu değildir.</p>
<p><strong>6.2</strong>&nbsp;Kullanıcı, Site üzerinden Şirket’in
kontrolünde olmayan başka internet sitelerine ve/veya portallara,
dosyalara veya içeriklere link verilebileceğini ve bu tür
linklerin yöneldiği internet sitesini veya işleten kişisini
desteklemek amacıyla veya internet sitesi veya içerdiği bilgilere
yönelik herhangi bir türde bir beyan veya garanti niteliği
taşımadığını, söz konusu linkler vasıtasıyla erişilen
portallar, internet siteleri, dosyalar ve içerikler, hizmetler veya
ürünler veya bunların içeriği hakkında Şirket’in herhangi
bir sorumluluğu olmadığını kabul ve beyan eder.</p>
<p><strong>6.3</strong>&nbsp;Kullanıcı, Site üzerinden sunulan
Uygulama ve Uygulama’lara erişim ve bunların kalitesinin büyük
ölçüde ilgili İnternet Servis Sağlayıcısı’ndan temin edilen
hizmetin kalitesine dayandığını ve söz konusu hizmet
kalitesinden kaynaklı sorunlarda Şirket’in herhangi bir
sorumluluğunun bulunmadığını kabul eder.</p>
<p><strong>6.4</strong>&nbsp;KULLANICI, YÜKLEDİĞİ İÇERİKLER
İLE SİTE VE UYGULAMA’NIN KULLANIMINDAN MÜNHASIRAN SORUMLUDUR.
KULLANICI, FİKRİ MÜLKİYET İHLALLERİ, İÇERİK, UYGULAMA VE
SİTE’NİN KULLANIMINA İLİŞKİN OLARAK ÜÇÜNCÜ KİŞİLER
TARAFINDAN İLETİLEBİLECEK HER TÜRLÜ İDDİA VE TALEPTEN
(YARGILAMA MASRAFLARI VE AVUKATLIK ÜCRETLERİ DE DAHİL OLMAK ÜZERE)
ŞİRKET’İ BERİ KILDIĞINI KABUL EDER.</p>
<p><strong>6.5</strong>&nbsp;ŞİRKET, UYGULANACAK HUKUKUN İZİN
VERDİĞİ ÖLÇÜDE, KAR KAYBI, ŞEREFİYE VE İTİBAR KAYBI, İKAME
ÜRÜN VE HİZMET TEMİNİ İÇİN YAPILAN HARCAMA GİBİ KALEMLER DE
DAHİL ANCAK BUNLARLA SINIRLI OLMAKSIZIN SİTE’NİN KULLANIMI
NETİCESİNDE MEYDANA GELEN HİÇBİR DOĞRUDAN, DOLAYLI, ÖZEL,
ARIZİ, CEZAİ ZARARDAN SORUMLU OLMAYACAKTIR. BUNA EK OLARAK ŞİRKET,
ZIMNİ GARANTİ, TİCARETE ELVERİŞLİLİK, BELLİ BİR AMACA
UYGUNLUK DA DAHİL ANCAK BUNLARLA SINIRLI OLMAMAK ÜZERE, AÇIK VEYA
ZIMNİ HİÇ BİR TÜRLÜ GARANTİ VERMEDİĞİNİ DE AYRICA BEYAN
EDER. ŞİRKET’İN İŞBU SÖZLEŞME KAPSAMINDAKİ SORUMLULUĞU HER
HALÜKARDA İLGİLİ ZARARIN DOĞDUĞU TARİHE KADAR KULLANICI
TARAFINDAN İŞBU SÖZLEŞME’YE KONU HİZMETLER KAPSAMINDA ÖDENMİŞ
OLAN TUTARLA SINIRLI OLACAKTIR.</p>
<h2 class="western">Madde 7. Sözleşme’nin Yürürlüğü ve Feshi</h2>
<p><strong>7.1</strong>&nbsp;İşbu Sözleşme Kullanıcı tarafından
elektronik ortamda kabulü ile birlikte yürürlüğe girecek ve
taraflardan herhangi biri tarafından aşağıda belirtilen şekilde
feshedilmediği sürece yürürlükte kalacaktır.</p>
<p><strong>7.2</strong>&nbsp;Taraflardan herhangi biri, diğer
tarafça bildirilen elektronik posta adresine 1 (bir) hafta önceden
yapacağı yazılı bir bildirimle işbu Sözleşme’yi dilediği
zaman herhangi bir gerekçe göstermeksizin ve tazminat ödemeksizin
feshedebilecektir.</p>
<p><strong>7.3</strong>&nbsp;Taraflar’dan birinin işbu
Sözleşme’den kaynaklanan yükümlülüklerini tam ve gereği gibi
yerine getirmemesi ve diğer tarafça yapılacak yazılı bildirime
karşın söz konusu aykırılığın verilen süre içerisinde
giderilmemesi halinde bu Sözleşme bildirimi yapan tarafça
feshedilebilecektir. Bahsi geçen aykırılığın Kullanıcı
tarafından gerçekleştirilmesi halinde Şirket aykırılık
giderilene kadar Kullanıcı statüsünü askıya alma hakkına sahip
olacaktır. Kullanıcı’nın yürürlükteki mevzuatı ihlal etmesi
halinde Şirket Sözleşme’yi derhal geçerli olacak şekilde haklı
nedenle feshedebilecektir.</p>
<p><strong>7.4</strong>&nbsp;Sözleşme’nin feshi Taraflar’ın
fesih tarihine kadar doğmuş olan hak ve yükümlülüklerini
ortadan kaldırmayacaktır. Sözleşme’nin feshi ile birlikte
Kullanıcı, o güne kadar doğmuş olan tüm ücret ve masraflardan
sorumlu olup fesih tarihi itibariyle Site ve Uygulama’yı
kullanamayacaktır. Ön ödemeli üyeliklerin feshi halinde
Kullanıcı’ya para iadesi yapılmaz.</p>
<p><strong>7.5</strong>&nbsp;Kullanıcı’nın hesabının 3 (üç)
ay boyunca pasif olması halinde Şirket işbu Sözleşme’yi
feshedebilecektir.</p>
<p><strong>7.6</strong>&nbsp;Kullanıcı hesabının yasal nedenlerle
engellenmiş olmadığı ve Sözleşme’nin feshedildiği hallerde
Şirket İçerik’e 6 (altı) ay boyunca salt okunur erişim
sağlayacaktır.</p>
<p><strong>7.7</strong>&nbsp;Şirket, işbu Sözleşme yürürlükte
olduğu müddetçe İçerik’i veritabanlarında saklama hakkına
sahiptir. Kullanıcı’nın üyelik döneminin veya işbu
Sözleşme’nin sona ermesini takip eden 6 (altı) ay içinde
Kullanıcı İçerik’i ücret ödemeksizin alabilecektir. Şirket,
bu sürenin sona ermesinden sonra iletilen söz konusu talepler için
ücret talep edebilecektir. İlgili ücretler Uygulama kapsamında
belirtilecektir.</p>
<h2 class="western">Madde 8. Muhtelif Hükümler</h2>
<p><strong>8.1</strong>&nbsp;İşbu Sözleşme’nin herhangi bir
hükmünün veya sözleşmede yer alan herhangi bir ifadenin
geçersizliği, yasaya aykırılığı ve uygulanamazlığı,
Sözleşme’nin geri kalan hükümlerinin yürürlüğünü ve
geçerliliğini etkilemeyecektir.</p>
<p><strong>8.2</strong>&nbsp;İşbu Sözleşme ekleri ile bir
bütündür. Sözleşme ile ekleri arasında herhangi bir çelişki
olması halinde, ilgili eklerde yer alan hükümler geçerli
olacaktır.</p>
<p><strong>8.3</strong>&nbsp;Kullanıcı ile kayıt olurken
bildirdikleri e-mail vasıtasıyla veya Site’de yer alan genel
bilgilendirme aracılığıyla iletişim kurulacaktır. E-mail ile
yapılan iletişim yazılı iletişimin yerini tutar. E-mail adresini
güncel tutmak ve Site’yi bilgilendirmeler için düzenli kontrol
etmek Kullanıcı’nın sorumluluğundadır.</p>
<p><strong>8.4</strong>&nbsp;İşbu Sözleşme ve eklerinden kaynaklı
uyuşmazlıklarda İstanbul Merkez (Çağlayan) Mahkemeleri ve İcra
Daireleri geçerli olacaktır.</p>
<p style="margin-bottom: 0in; line-height: 100%"><br/>

</p>
</div>
<script>
  document.onkeydown = function(e) {
     if(event.keyCode == 123) {
       return false;
     }
     if(e.ctrlKey && e.shiftKey && e.keyCode == 'I'.charCodeAt(0)) {
       return false;
     }
     if(e.ctrlKey && e.shiftKey && e.keyCode == 'C'.charCodeAt(0)) {
       return false;
     }
     if(e.ctrlKey && e.shiftKey && e.keyCode == 'J'.charCodeAt(0)) {
       return false;
     }
     if(e.ctrlKey && e.keyCode == 'U'.charCodeAt(0)) {
       return false;
    }
  }

</script>
<div style="height: 100%; width: 100%; position: fixed; z-index: 1001; top: 0;">
</body>
</html>